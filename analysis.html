<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>VDM</title>
    <link rel="stylesheet" href="normalize.css" />
    <link rel="stylesheet" href="css/analysis.css" />
    <link
      rel="stylesheet"
      href="https://cdnjs.cloudflare.com/ajax/libs/font-awesome/5.15.3/css/all.min.css"
    />
  </head>

  <body>
    <div class="navbar">
      <nav>
        <a href="index.html"
          ><img width="100px" class="logotextimg" src="logo-text.svg" alt="logo-text"
        /></a>
        <a href="index.html"
          ><img width="100px" class="logoimg" src="logo.svg" alt="logo"
        /></a>
        <input type="checkbox" id="check" />
        <label for="check" class="checkbtn">
          <i class="fas fa-bars"></i>
        </label>
        <ul>
          <li><a href="analysis.html">analysis</a></li>
          <li><a href="posts.html">posts</a></li>
          <li><a href="index.html">about</a></li>
        </ul>
      </nav>
    </div> 

    <section class="hero">
      <div class="hero-container">
        <div class="modal" id="modal">
          <div class="modal-header1">
            <h2 class="title">
              Tiedustelupalvelut, lokakampanjat ja trollitehtaat - Venäjä
              informaatiovaikuttajana
            </h2>
            <p id="text" class="acontent-text">
              Venäläisen informaatiovaikuttamisen juuret ulottuvat 1950-luvulle,
              jolloin KGB etsi keinoja heikentää länsimaita jollakin muulla kuin
              fyysisen sodankäynnin keinoilla. Tätä KGB teki loikkareiden, eli
              tiedustelupalveluista loikanneiden venäläisten, antamien tietojen
              mukaan osana omaa modernisaatiotaan. Kansainvälinen
              disinformaation levittäminen todettiin halvaksi ja tehokkaaksi.
              Suur-Venäjän palauttamiseen ja vaikutusvallan vakiinnuttamiseen
              liittyvissä tavoitteissa hyödynnetään vieläkin aktiivisesti
              informaatiosodankäyntiä.<br /><br />
              Yksittäisiin henkilöihin kohdistuvat lokakampanjat ovat osa
              Venäjän suurta projektia länsimaita vastaan. Ensimmäisten
              hyökkäysten kohteeksi joutui Valko-Venäjällä siihen aikaan
              haurasta oppositiota tukenut Renatas Jushka, joka päätyi Venäjän
              tiedustelupalvelujen mustalle listalle protestoidessaan
              vaalivilppiä ja diktatuuria vastaan. Ihmisoikeuksien
              puolustaminen, demokratian tukeminen ja kansalaisten auttaminen
              Venäjän liittolaismaassa saattoi Renatasin useiden skandaalien ja
              lopulta sellaisten diplomaattisten selkkausten kohteeksi, jotka
              ajoivat hänet alas suurlähettilään paikalta.<br /><br />
              Renatas joutui suurempien operaatioiden lisäksi ensin pienempien,
              mutta oveluudeltaan hyvin katalien projektien kohteeksi, joista
              hyvänä esimerkkinä toimii Liettuan ”tyhmä” tammiprojekti vuodelta
              2009. Tammiprojektista teki tehokkaan informaatioprojekteille
              tyypillinen paikallisen symboliikan hyödyntäminen. Projektissa
              väitettiin, että Renatas olisi tukenut Afganistanissa hanketta,
              jonka tavoitteena olisi ollut kasvattaa Afganistanin aavikolle
              tammia – puuta, joka on Liettuassa hyvin tärkeä kansallinen ja
              erityisesti itsenäisyyttä edustava symboli. Vuotamalla Renatasia
              ja tammien kasvatusta koskevat väitteet julkisuuteen onnistuttiin
              luomaan kuva tyhmästä ja huonosta, valtion varoja
              väärinkäyttävästä diplomaatista. Vaikka mitään tammia ei
              tosiasiassa ollut aiottu kasvattaa, kummalliset väitteet johtivat
              siihen, että Renatasin demokratian edistämisyksikköä Liettuan
              ulkoministeriössä ruvettiin tutkimaan ja yksikön toiminta
              halvaannutettiin useaksi kuukaudeksi.<br /><br />
              Vaikka Afganistaniin ei oltu kasvattamassa tammia, maassa oli
              meneillään muiden puulajien kasvatushankkeita, mihin kätkeytyi
              projektin onnistumisen ydin. Tammiprojektissa, niin kuin muussakin
              informaatiovaikuttamisessa, hyödynnettiin jo natsi-Saksan ajalta
              tuttua 40–60-tekniikkaa, jossa väitteeseen puetaan 40 prosenttia
              totuutta lukijan, kuulijan tai katsojan luottamuksen
              voittamiseksi. Näin kuluttaja ostaa täysin perättömän 60 prosentin
              osuuden huomattavasti herkemmin.<br /><br />
              Liettua on ollut hyvin aktiivinen toimija Euroopan unionin sisällä
              jo uudelleen itsenäistymisensä alkuajoilta asti. Se on pyrkinyt
              varoittamaan muita jäseniä Venäjän aggressiivisuudesta ja muiden
              maiden asioihin puuttumisesta ja kehottanut niitä
              venäjäkriittisyyteen. Tämä liettualaisten diplomaattien
              aktiivisuus muiden maiden diplomaattien valistamisessa Venäjän
              uhkaa vastaan on ollut yksi syy sille, miksi Renatas kollegoineen
              on joutunut myllytyksen kohteeksi.<br /><br />
              Jo tammiprojektin aikaan Renatasin ura keikkui vaakalaudalla,
              mutta laudan kaatava töytäisy tapahtui vasta myöhemmin, kun hänen
              puhelintaan alettiin salakuunnella. Uran tuhoava YouTube-skandaali
              syntyi siitä, kun Venäjän tiedustelupalvelut nauhoittivat hänen ja
              kolmen muun liettualaisen diplomaatin puhelinkeskustelut aikana,
              jolloin Liettua toimi vielä Euroopan unionin itäisen
              kumppanuusohjelman puheenjohtajana. Kohun tavoitteena oli
              heikentää Liettuan uskottavuutta ohjelman vetäjänä. Nauhoitettuja
              puheluita leikattiin ja uudelleenyhdisteltiin, minkä jälkeen ne
              ladattiin trollien toimesta YouTubeen näennäisen raakoina ja
              autenttisina puheluina.<br /><br />
              Putinin ja Liettuan valtiojohdon tapaamista koskevassa puhelussa
              Renatasin kommentti purkan pureskelusta oli irrotettu kontekstista
              ja tulkittiin kontekstista vedettynä oman valtiojohdon
              kritisoimisena, vaikka todellisuudessa Renatas oli vain
              vilpittömästi ihmetellyt sitä, että Putin oli julkisesti jauhanut
              purkkaa. Tämän ei-julkisuuteen tarkoitetun puhelun nauhoitus,
              peukalointi ja julma väärinkäyttö lopulta tuhosivat Renatasin uran
              diplomaattina, kun Liettuan ulkoministeriö loukkaantui ja päätti
              erottaa Renatasin tehtävistään. Kyynisen projektin tavoitteen
              paljastaa se, että erääseen neljästä salakuunnelluksi tulleesta
              diplomaatista, joka irtisanoutui heti kohun saavutettua hänet,
              liittyvä törkyvideo poistettiin, kun taas Renatasia koskeva video
              löytyy edelleen YouTubesta. Operaatio siis todettiin onnistuneeksi
              ja lopetettiin sen diplomaatin osalta, joka saatiin vetäytymään ja
              siten pois pelistä.<br /><br />
              Renatas Jushkan tapaus on yksi tyypillisistä Venäjän
              tiedustelupalvelujen lokakampanjoista, joiden tavoitteena on
              epäluottamuksen lietsominen sekä yksittäisten henkilöiden
              tikunnokkaan ja epäilyksen alaiseksi asettaminen. Kampanjoiden
              kohteiksi valikoituvat sellaiset henkilöt, joiden toiminta on
              jollain tavalla Kremlin pyrkimyksille ja Venäjän poliittisille
              tavoitteille vastaista. Kampanjoissa olennaista on median
              valjastaminen työn avuksi: kun media saadaan absurdien väitteiden
              taakse, yksittäinen ihminen jää oman maansa, valtiojohtonsa ja
              työnantajiensa edessä puolustuskyvyttömäksi.<br /><br />
              Monissa muissakin maissa on nähty Venäjän
              informaatiovaikuttamista. Yhdysvalloissa siitä vastaa tv-kanava
              Russia Today, joka haastattelee salaliittoteoreetikoita, kutsuu
              propagandisteja ja informaatiosodankävijöitä vieraikseen sekä
              nostaa jatkuvasti esiin Yhdysvaltojen epäkohtia ja epäkohtia
              kritisoitavia henkilöitä jalustalle sankareina. Sankarin viittaa
              on tarjottu etenkin niille, jotka ovat kritiikissään paljastaneet
              Yhdysvaltojen sotasalaisuuksia, mistä on kritiikin aiheuttaman
              epäluottamuksen ja muun epäsuoran hyödyn lisäksi ollut Venäjälle
              myös suoranaista hyötyä.<br /><br />
              Kolme vuotta kanavalla työskennelleen Liz Wahlin vuotamien
              tietojen mukaan RT puuttui toimitukselliseen työhön ja poisti
              toimittajiensa artikkeleista kohtia Venäjän edun mukaisesti. Wahl
              totesi osuvasti, ettei RT:n tarvitse keksiä ongelmia, kun se
              suurentelee niitä. Esimerkiksi Occupy Wall Street -protesti, joka
              käsitteli Yhdysvaltojen vaikeuksia pankki- ja lainakriisistä
              pääsemisessä, muodostui RT:lle pakkomielteiseksi uutisoinnin
              kohteeksi. Muiden kanavien jo lopetettua protestista uutisoimisen,
              RT lähetti vielä kirjeenvaihtajia useisiin eri kaupunkeihin, etsi
              käsiinsä viimeisiäkin mielenosoittajia, suurenteli ja jankutti
              aiheesta niin pitkään, että toimituksessakin ruvettiin
              turhautumaan. Tavoitteena oli repiä kaikki ilo irti siitä, että
              Yhdysvalloissa oli sisäisiä ongelmia – kanavan pyrkimyksenä on
              nimenomaan osoittaa maan kansalaisille, miten epäonnistunut,
              epädemokraattinen ja ongelmia kuhiseva valtio Yhdysvallat on.
              Venäjän ongelmista RT taas vaikenee.<br /><br />
              Suorassa lähetyksessä rohkeasti eronnut Liz Wahl joutui
              lokakampanjan ja useiden törkykirjoitusten kohteeksi, ja sai
              osakseen uhkailuja, haukkuja ja syytöksiä niin sanottuun
              Yhdysvaltojen hallinnon salaliittoon kuulumisesta. Wahlia on
              trollattu aina hänen eroamisestaan saakka.<br /><br />
              Suomikaan ei ole säästynyt Venäjän informaatiovaikuttamiselta.
              Suomalainen toimittaja ja kirjailija Jessikka Aro teki vuonna 2014
              selvityksen Venäjän propagandatrolleista. Trollitehtaisiin
              soluttautuneet venäläiset toimittajat paljastivat Arolle, mistä
              oli kyse. Kun Aro vierailtuaan tehtaissa itse teki Suomessa
              paljastuksen Venäjän trollitoiminnasta, hän sai valtavia määriä
              vihapostia ja tuli useiden eri valeuutissivustoilla levinneiden
              herjausten kohteeksi. Lopulta Aro joutui pakenemaan ulkomaille
              jatkuvien tappouhkausten, kunnianloukkausten ja suoranaisen vainon
              vuoksi. Aron tapaus vahvistaa edelleen sitä tosiasiaa, että
              Kremlillä on systemaattinen agenda hiljentää ja häväistä Euroopan
              ja Yhdysvaltojen laajuisesti kaikki, jotka yrittävät
              kansainvälisesti kertoa Venäjän informaatiosodankäynnistä. Fokus
              pyrittiin Aronkin tapauksen kohdalla siirtämään trollitehtaista,
              niiden toiminnasta ja suorittamista psykologisista operaatioista
              viestintuojaan ja hänen mustamaalaamiseensa. Suomessa myös
              poliitikkoihin, kansalaisaktivisteihin ja muihin toimittajiin on
              kohdistettu Arolle osoitettujen törkyjen kaltaista häirintää.<br /><br />
              Venäjän toiminnasta avoimesti puhuvien viestintuojien vaientaminen
              ei ole jäänyt trollien ainoaksi vehkeilyksi Suomessa. Suomessa on
              vaadittu trollitehtaiden nimen muuttamista rikostehtaiksi, sillä
              yksittäisiin ihmisiin kohdistuvien, selkeiden rikosten lisäksi
              myös kansan mielipiteisiin vaikuttaminen ja pyrkimykset vaaleihin
              vaikuttamisesta on nähty vakavina kansallisina turvallisuusuhkina.
              Nämä mediaan soluttautuneet pieniä kommentteja, haukkuja tai
              valtiojohtoon kohdistuvaa kritiikkiä levittävät trollit tunnetaan
              aktiivisuudestaan Brexitin, Yhdysvaltojen presidentinvaalien,
              Ranskan keltaliiviprotestien ja Katalonian
              itsenäistymisäänestyksen aikoina. Moni ei kuitenkaan käsitä, että
              näiden tunnetumpien tapausten lisäksi trollit pyrkivät ihan
              jatkuvasti myös Suomessa lietsomaan epäluottamusta ja kärjistämään
              vastakkainasetteluja. Trollien tehokkuus ja salakavaluus piilee
              siinä, miten huomaamattomia ja pieniä siemeniä kylvämällä he
              saavat kapinamieltä aikaan. Digitaalisen median luonnetta
              hyödyntäen Venäjä onnistuu aina, kun yksikin lukija omaksuu
              trollin kirjoittaman kommentin, kritiikin tai epäilyksen ja jakaa
              ajatuksen seuraavalle.
            </p>
          </div>
        </div>
      </div>
    </section>

    <script src="index2.js"></script>
  </body>
</html>
